CODE:ME Kurs Python 2021

*** OOP Blackjack game ***

    Zasady gry

    Graczom są rozdawane karty o pewnych wartościach punktowych. Każdy gracz stara się uzyskać sumę najbliższą 21 punktów, tak aby jej nie przekroczyć.
    
    Karty numerowane (2 – 10) są liczone zgodnie z wartością numeryczną. As ma wartość 1 albo 11 (w zależności od tego, co jest dla gracza korzystniejsze), 
    a każdy walet, dama i król dają wartość 10 punktów.

    Komputer rozdaje karty i współzawodniczy z graczami. Grać może maksymalnie 7 graczy.

    Otwierając rundę, komputer rozdaje wszystkim uczestnikom gry (włącznie z sobą) po dwie karty. Gracze widzą wszystkie swoje karty, 
    a komputer wyświetla nawet ich sumę. Jedna z kart rozdającego pozostaje jednak tymczasowo ukryta.

    Następnie gracz otrzymuje szansę dobrania dodatkowych kart. Każdy z graczy może jednorazowo dobrać jedną kartę i powtarzać tę 
    czynność tak długo, jak chce. Lecz kiedy suma punktów gracza przekroczy 21 (fura), gracz przegrywa. Jeśli każdy z graczy dostanie furę, 
    komputer odsłania swoją pierwszą kartę i runda się kończy. W przeciwnym wypadku gra toczy się dalej.

    Komputer musi dobierać dodatkowe karty, dopóki suma jego punktów jest mniejsza niż 17. Jeśli komputer dostanie furę, wszyscy gracze, 
    którzy sami jej nie dostali, zostają zwycięzcami.

    W przeciwnym razie suma punktów każdego z graczy pozostających w grze jest porównywana z sumą uzyskaną przez komputer. 
    Jeśli suma punktów uzyskana przez gracza jest większa, gracz wygrywa. Jeśli jest mniejsza, przegrywa. 
    Jeśli obie sumy są jednakowe, gracz remisuje z komputerem.